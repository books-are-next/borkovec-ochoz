---
title: Lermontov, 5\. II\.
contentType: prose
---

(Rozhodně.) Neřeknu nic.     Anebo —  
všechno vám povím…      (Několik slov šeptem.) Ano,  
prostě žasnu! Pak uklouzla — a pryč.  
(Ukáže náramek.)     Tak jako ve snu. —

Žalostný konec. Chodím naším

městem, krev vyráží mi, porůznu.  
Rukou hned k nosu, projdu záděrami, osahám  
zkornatělý ret —             

                          a nic.

Zatím je noc, sám míjím lékárnu, lampy

se řítí do ulic. Sám?

Už celý od krve. (Šeptem.) Doslova zřízen.  
Kde se to bere? (Vzrušen.)     Kdo tu je?

Kdo o mě otírá se? O koho já?

(Uklidněn trochu.)                           … obcházím

obcházen. Obcházím nocí. Teď už temnou.  
A mě? A se mnou? (Ukáže náramek.)  
Tak jako ve snu? Sen?…
