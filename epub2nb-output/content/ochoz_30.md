---
title: Sen
contentType: prose
---

V noci jsem nespal. K ránu  
chodily postavy po dvoře,  
hledaly mrtvou v její komoře.  
A když ji nalezly, ihned odešly  
po bílé cestě domů,  
zamluvily to, jemně obešly,  
pousmály se tomu.

Jejich hlasy slábly,  
jak jsem vcházel.  
V světnici prázdno.  
Vzhlédl jsem,  
okno dokořán.  
Řekl jsem: — Jméno?… jak se jmenuješ?  
Řekla mi:  
— Nevím,  
ale sen,  
který zůstavím v rámech svých oken,  
má jméno Půst… —
