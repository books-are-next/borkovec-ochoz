---
title: Večer
contentType: prose
---

Rozkývává se sklonek dne.  
Ku nebi valenému  
strom špičatí a kozlí se.  
Minutá lovná usedne.  
Rozkývává se sklonek dne.

   
Domky omítlé po kůzlečím.  
Na dvorech žluče  
opatrně rozseté.  
V zakoroptvených sklepích klečí  
domky omítlé po kůzlečím.

   
Kalužky krve posrážené.  
V rybízech černých  
kozí pach do kříže pní  
a vítr s tváře k nohám žene  
kalužky krve posrážené.

  
Rozkývává se sklonek dne.
