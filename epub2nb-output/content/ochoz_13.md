---
title: Listopad
contentType: prose
---

Všech,  
řekla Marie Veselkova.  
Svatejch,  
řekla eště.

Řez jelenem  
je šňořen  
maceškami z krepového papíru,  
cpán mahonem  
a zvolna zapouštěn  
v mém sousedství.

Láme se chvoj.

Všech,  
řekla Marie Veselkova.  
Du svítit,  
řekla eště.

Malé schoulené holky  
sbírány,  
plná stráň je jich,  
rozplakávány bušením honců  
a v slzách fařeny  
k hloučkům příbuzných.

Klade se chvoj.

Všech,  
řekla Marie Veselkova.  
Svatejch,  
řekla eště.
