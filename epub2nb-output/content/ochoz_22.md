---
title: Dedikace
contentType: prose
---

Já vás tu všude potkávám.

Větve se prázdní,  
pták plný smutných minut vzlétá  
(… uviděl  
                na hrobech  
ryšavé lišky dávit  
podzimničné růže.)  
                                 a temně střádá,

v půlhodinách  
do protichůdných stvolů listopadek  
opře se vítr,

suchý,  
pohnutý  
(… a hasnou  
krátká světla vyvolaných směrů,  
ostrá obřadiště přísných vteřin,  
hroty sklenuté v jediný přesný.)

Ustává.  
Pták v kruzích slétá,  
trpce vrší celou.

Já vás tu všude potkávám…
