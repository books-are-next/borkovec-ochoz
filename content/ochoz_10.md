---
title: Srpen
contentType: poetry
---

<section>

<div class="centered">

Rok bez otav. Horký  
spáč zív. Zdvíhá se hlína.  
Řeklas: Zvěř, která

</div>

<div class="centered">

přichází ode mne k tobě,  
oslepla žízní.  
Odejdi do míst našich loží,  
do jména Zavláčení,  
vlož záda do puklin  
a sni tak zhluboka,  
dokud se neoplní vodou.

</div>

<div class="centered">

Pak dávej od svých ramen  
pít  
jako žena,  
a přece ne tak.

</div>

<div class="centered">

Prohlédlou nasyť solí  
od svých spánků  
a dobře odejdi,  
neboť napojena půjde za tebou,

</div>

<div class="centered">

neboť nasycena půjde za tebou,  
neboť  
o žízni a hladu

</div>

<div class="centered">

k tobě se přimkne  
a tebe zas obklopí,

</div>

<div class="centered">

můj pastýři,  
miláčku pastýři.

</div>

</section>
