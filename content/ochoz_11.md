---
title: Září
contentType: poetry
---

<section>

<div class="centered">

Vlci se vypařují k nebi. Zřetelná  
lovná sunutí. A ještě zbývá  
té nedaleké poutě. Řeklas však:

</div>

 

<div class="centered">

V podtělí této zimy  
je jméno Sbohem,  
jež příchozímu sněhu náleží.  
Jej vezmi  
a k sobě vlož

</div>

 

<div class="centered">

a nazvi mne jím,

</div>

 

<div class="centered">

neboť jsem toho hodna,  
neboť ti v jednostejném  
umírám  
a zachována jsem,

</div>

<div class="centered">

neboť jsem toho hodna,  
neboť ti v jednomsamém  
zůstávám  
a opouštím tě.

</div>

<div class="centered">

Jej vezmi  
a nazvi mne tak,

</div>

 

<div class="centered">

zadržiteli pláče.

</div>

</section>
