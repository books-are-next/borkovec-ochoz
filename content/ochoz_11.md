---
title: Září
contentType: prose
---

Vlci se vypařují k nebi. Zřetelná  
lovná sunutí. A ještě zbývá  
té nedaleké poutě. Řeklas však:

V podtělí této zimy  
je jméno Sbohem,  
jež příchozímu sněhu náleží.  
Jej vezmi  
a k sobě vlož

a nazvi mne jím,

neboť jsem toho hodna,  
neboť ti v jednostejném  
umírám  
a zachována jsem,

neboť jsem toho hodna,  
neboť ti v jednomsamém  
zůstávám  
a opouštím tě.

Jej vezmi  
a nazvi mne tak,

zadržiteli pláče.
