---
title: Oproti
contentType: prose
---

<section>

Když stavba končí  
k okapu drátují březové metly,  
noc na to nemohu spát.

Opřený oproti  
o pelest horké postele,  
ve stroji  
průklep denní básně,  
mezi bílými archy  
tma je temnější —  
v minutě luštěna  
a šifrována zpět  
do vzorců stále složitějších.

K oknu,  
které dokořán,  
nikdo nepřichází,  
nic nepřilétá.  
Sbírá se vítr,  
sám rozmetaný.

Druhého dne  
jediná kopie k nalezení,  
ta poslední,  
ta nečitelná.

</section>
