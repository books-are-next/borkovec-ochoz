---
title: Červen, červenec
contentType: prose
---

Kleká se.

V dosahu ptáci spí  
zahleděni do krotkého.

U těla splavu  
vysvlékáš se  
sama ryby chtít.

Je tak,  
poněvadž řekli:

Není nám dáno  
uhlídati mince v mechanikách,  
není nám dáno  
té divé zvěře,  
drůbeže kašpaří  
a lesů,  
nežli se pohne  
oprýskanost anděla  
a kývne pes.

Poněvadž řekli:

A nejsou dána  
pod sněhem záda betlémů  
a zuby orlojí,  
nejsou nám dána  
ta kopí házená,  
ta kopí vytrhaná  
v temnotách nepokojů.

Je tak.

U těla splavu  
vysvlékáš se  
sama ryby chtít.

Já v kuchyni spím,  
shrabán v neodestlaném.
