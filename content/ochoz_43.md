---
title: Do hry s černými acháty
contentType: poetry
---

<section>

Za stolem, v tmě přetopené,  
s rakem do hlavy hluboko vsunutým,  
hodiny strnulým, hodiny o vteřinu couvajícím,  
zabrán do hry s černými acháty,  
každým tahem blíž

podobizně protihráče.  
Pak chyba. Kohout až k smrti,  
z řetězů psi a den.  
V pohaslých kamenech

slabikuje má vlastní tvář:  
Po — ra — žen.  
Pomalu šeptám své hloupé jméno.

</section>
